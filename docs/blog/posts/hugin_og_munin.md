---
draft: false
authors:
  - tomjarle
date: 2024-09-01
categories:
  - Tanker
  - Informasjon
  - Kunstig inteligens
---

# ChatVTFK er død, leve Hugin! (...og Munin!)

**For omtrent for et år siden ble ChatVTFK lansert som en av landets første KI-tjenester beregnet for elever og lærere i de vidergående skolene i det som den gang var Vestfold og Telemark Fylkeskommune. Som vi alle vet så er er når den gamle fylkeskommunen historie, og med den også tjenesten ChatVTFK**

## Formålet med ChatVTFK

Formålet med ChatVTFK var å tilby en KI-tjeneste som muliggjorde bruk av språkmodeller som læringsressurser i videregående opplæring, lærlinger og høyere yrkesfaglig utdanning, samt til planlegging og gjennomføring av undervisning. Munin kan også brukes av fylkeskommunens ansatte til enkelte tekst-, lyd- og bildebehandlingsoppgaver. ChatVTFK skulle gjøre det mulig å ta i bruk en fremvoksende teknologi i opplæringen på en ansvarlig måte. Tjenesten var tilgjengelig for alle elever, studenter og ansatte i gamle Vestfold og Telemark Fylkeskommune.

## Hugin og Munin
Da Vestfold og Telemark Fylkeskommune ble delt var fortsatt behovet for en slik tjeneste tilstede. ChatVTFK har derfor blitt kraftig oppgradert og videreført under navnene Hugin i Telemark, og Munin i Vestfold Fylkeskommune.

Hugin og Munin er i den norrøne mytologien Odins to ravner. De følger ham overalt, og vagler seg på Odins skuldre når han sitter i høysetet, Lidskjalv i Valhall. Derfor er et av Odins mange navn «Ravneguden». Hugin og Munin kommer av norrønt for ‘tanke’ og ‘minne, erindring’ Snorre skriver i Gylvaginning at Odin ved daggry sender Hugin og Munin ut i verden. De flyr over alle verdens kroker før de, tidlig om formiddagen, vender tilbake og setter seg på Odins skuldre. Der forteller de ham hva de har sett og hørt, slik at Odin får vite alt som skjer. (Kilde: SNL - Hugin og Munin) Med denne symbolikken ønsker vi å ta med oss ChatVTFK over i de to nye fylkene. Hugin i Telemark, og Munin i Vestfold. Ikke bare som to kopier av den gamle versjonen, men en ny og videreutviklet versjon med nytt design og ny funksjonalitet.

Hovedmålgruppen for Hugin og Munin er fortsatt elever og ansatte i Vestfold og Telemark fylkeskommuner, men tanken er også at Hugin skal muliggjøre utviklingsprosjekt i organisasjonen der det overordnede formålet er å forbedre vår forståelse av mulighetene og implikasjonene ved bruk av KI-teknologi og KI-støttet praksis, i opplæring og utdanning, samt fylkesadministrasjonen. Utviklingen omfatter både tekniske løsninger og forvaltningsprosesser, samt praksisutvikling og brukermedvirkning.

Hugin skal gjøre det mulig å ta i bruk en fremvoksende teknologi i opplæringen på en ansvarlig måte. Tjenesten er tilgjengelig for alle elever, studenter og ansatte.

## Hvorfor skal fylkeskommunen lage sin egen KI-tjeneste?
Det er mange gode grunner til at vi bør ha en egen KI-tjeneste i fylkeskommunen. Det opprinnelige formålet med ChatVTFK, og nå Hugin var å kunne tilby elever og lærere relevant teknologi på en ansvarlig måte. Ved å lage en KI-tjeneste selv er vi ikke prisgitt kommersielle aktører, som ofte ikke har en sammenfallende agenda med oss.

Med en ansvarlig KI-tjeneste menes at det er tatt hensyn til personvern, informasjonssikkerhet og etikk. I tillegg er det gjort flere designvalg for at tjenesten skal være så godt egnet som mulig til bruk i klasserommet.

## Fra samtalerobot til læringsressurs
En av de viktigste endringene fra ChatVTFK til Hugin og Munin er at vi har gått fra å være en ganske enkel samtalerobot til å være et mye kraftigere pedagogisk verktøy. Dette betyr at vi har lagt vekt på å utvikle funksjonalitet som gjør det mulig å bruke Hugin og Munin som en del av undervisningen. Et eksempel på dette er at det nå er lagt inn mulighet til å "samtale med" lærebøker.

## NoraLLM og andre språkmodeller
Fordelen med en egenutviklet KI-tjeneste som Hugin er at man i mye større grad kan tilpasse tjenesten til egne behov. Dette gjelder både funksjonalitet og innhold. En av de viktigste funksjonene i Hugin er at vi har tilgang til en norsk språkmodell, NoraLLM.

Nora er en familie med norske språkmodeller utviklet av språkteknologigruppen ved Universitet i Oslo (UiO), i samarbeid med blant annet Nasjonalbiblioteket, og er trent på norske tekster (bokmål og nynorsk). Til forskjell fra store språkmodelleer som GPT-4o, så er ikke Nora-modellen i Hugin en ferdigutviklet samtalerobot, som er laget for chat. Nora-modellen har som formål å vise hvordan en språkmodell som er trent på norske data kan skape tekst som bedre representerer norsk språk og kultur. I tillegg er mindre, åpne og spesialiserte modeller mer bærekraftige enn de virkelig store språkmodellene, fra de store multinasjonale teknologiselskapene.

### Bakgrunn
Nora-modellen i Munin, norllm-7b-warm-instruct, er en språkmodell med syv milliarder parametre. Antall parametre sier noe om hvor mange forbindelser en modell har lært, det som også kalles "parametrisk minne". Språkmodeller "trenes" på store mengder tekst, og Nora er trent på blant annet en samling norske tekster (bokmål og nynorsk) kurert av Najonalbiblioteket som heter Norwegian Collossal Corpus (NCC). Dette er store mengder data fra norsk offentlig sektor, samt norske tekster som er åpent og fritt tilgjengelige. Treningen av Nora-modellene er er gjort ved superdatamaskinen EuroHPC LUMI, i Finland, som er europas raskeste og den femte raskeste i verden. Modellene trenes også videre gjennom justeringer og det slippes jevnlig oppdaterte versjoner, som så tas inn i Munin.".