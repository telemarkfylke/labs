---
draft: false
authors:
  - tomjarle
date: 2024-09-01
categories:
  - Tanker
  - Informasjon
  - Kunstig inteligens
---

# (UTKAST) ChatVTFK er død, leve Hugin! (...og Munin!)

**For omtrent for et år siden ble ChatVTFK lansert som en av landets første KI-tjenester beregnet for elever og lærere i de vidergående skolene i det som den gang var Vestfold og Telemark Fylkeskommune. Som vi alle vet så er er når den gamle fylkeskommunen historie, og med den også tjenesten ChatVTFK**

## Formålet med ChatVTFK

Det opprinnelige formålet med ChatVTFK var å tilby en KI-tjeneste som gjorde det mulig å bruke språkmodeller som læringsressurser i videregående opplæring, samt til planlegging og gjennomføring av undervisning. ChatVTFK skulle gjøre det mulig for alle å ta i bruk en fremvoksende teknologi i opplæringen på en ansvarlig måte. Tjenesten var tilgjengelig for alle elever og ansatte i gamle Vestfold og Telemark Fylkeskommune.

## Hugin og Munin
Da Vestfold og Telemark Fylkeskommune ble delt var det fortsatt behov for en tjeneste som ChatVTFK fort, men utviklingen går raskt og det var nødvendig med noen justeringer. ChatVTFK har derfor blitt oppgradert med nye og kraftige funksjoner og videreført under navnene Hugin i Telemark, og Munin i Vestfold Fylkeskommune.

Hugin og Munin er i den norrøne mytologien Odins to ravner. De følger ham overalt, og vagler seg på Odins skuldre når han sitter i høysetet, Lidskjalv i Valhall. Derfor er et av Odins mange navn «Ravneguden». Hugin og Munin kommer av norrønt for ‘tanke’ og ‘minne, erindring’ Snorre skriver i Gylvaginning at Odin ved daggry sender Hugin og Munin ut i verden. De flyr over alle verdens kroker før de, tidlig om formiddagen, vender tilbake og setter seg på Odins skuldre. Der forteller de ham hva de har sett og hørt, slik at Odin får vite alt som skjer. (Kilde: SNL - Hugin og Munin) Med denne symbolikken ønsker vi å ta med oss ChatVTFK over i de to nye fylkene. Hugin i Telemark, og Munin i Vestfold. Ikke bare som to kopier av den gamle versjonen, men en ny og videreutviklet versjon med nytt design og ny funksjonalitet.

**Hugin gjør det mulig å ta i bruk en fremvoksende teknologi i hele organisasjonen på en ansvarlig måte.**

Hovedmålgruppen for Hugin og Munin er fortsatt elever og ansatte i Vestfold og Telemark fylkeskommuner, men tanken er også at Hugin skal muliggjøre utviklingsprosjekt der det overordnede formålet er å forbedre vår forståelse av mulighetene og implikasjonene ved bruk av KI-teknologi og KI-støttet praksis, i hele organisasjonen.

## Hvorfor bør fylkeskommunen lage sin egen KI-tjeneste?
Det er mange gode grunner til at vi bør ha en egen KI-tjeneste i fylkeskommunen. Det opprinnelige formålet med ChatVTFK, og nå Hugin var å kunne tilby elever og lærere relevant teknologi på en ansvarlig måte. Med en ansvarlig KI-tjeneste menes at det er tatt hensyn til personvern, informasjonssikkerhet og etikk. I tillegg er det gjort flere designvalg for at tjenesten skal være så godt egnet som mulig til bruk i klasserommet. I tillegg er vi ikke prisgitt kommersielle aktører, som ofte ikke nødvendigvis har formål som er sammenfallende med organisasjonens. 

I september 2024 kom Riksrevisjonen med en [rapport](https://www.riksrevisjonen.no/rapporter-mappe/no-2023-2024/bruk-av-kunstig-intelligens-i-staten/) om bruk av kunstig intelligens i staten. Der kan vi lese at:

*Statlige virksomheter utnytter mulighetene med kunstig intelligens ulikt, og kunstig intelligens er fortsatt lite i bruk. Samlet sett er omfanget av utvikling og bruk av kunstig intelligens i staten så langt lite. Enkelte sektorer og virksomheter begynte imidlertid å utforske mulighetene for mer enn ti år siden, og noen har tatt mer avanserte systemer i bruk. Blant helseforetakene og for eksempel i Skatteetaten og Statens pensjonskasse finnes det eksempler på utvikling og bruk av kunstig intelligens som andre virksomheter kan lære av. Ettersom det totalt sett er få eksempler på at det har blitt utviklet og tatt i bruk KI-systemer, er det få eksempler hvor kunstig intelligens i stor grad har bidratt til effektivisering og en mer produktiv offentlig sektor. Etter Riksrevisjonens vurdering er det et stort, uutnyttet potensial i offentlig sektor til å effektivisere gjennom digitalisering og bruk av kunstig intelligens.* Kilde:[Riksrevisjonen](https://www.riksrevisjonen.no/rapporter-mappe/no-2023-2024/bruk-av-kunstig-intelligens-i-staten/)

Rapporten viser at det er et stort potensial for å effektivisere offentlig sektor gjennom digitalisering og bruk av kunstig intelligens. Dette er en av grunnene til at vi i fylkeskommunen ønsker å ha en egen KI-tjeneste. Vi ønsker å være i forkant av utviklingen og ta i bruk teknologi som kan gjøre oss mer effektive og gi bedre tjenester til innbyggerne. Samtidig ønsker vi å gjøre dette på en ansvarlig måte, der personvern, informasjonssikkerhet og etikk er ivaretatt.

Et av målene som ofte nevnes er at teknologien skal være arbeidsbesparende og effektiviserende, men det viktig å ikke glemme at kvalitet også er en målsetting. Hvis denne teknologien kan øke kvaliteten på tjenestene vi leverer, så er det en stor gevinst som ikke alltid er så lett å måle kroner og øre.


## Fra samtalerobot til læringsressurs
En av de viktigste endringene fra ChatVTFK til Hugin og Munin er at tjenesten har gått fra å være en ganske enkel samtalerobot til å være et mye kraftigere pedagogisk verktøy. Dette betyr at vi har lagt vekt på å utvikle funksjonalitet som gjør det mulig å bruke Hugin og Munin som en del av undervisningen. Eksempler på det er at det nå er lagt inn mulighet til å "samtale med" lærebøker, selv lage kontekst og velge temperatur. Disse funksjonene er med på å synligjøre og vise fram for brukerne at KI ikke er en sort, men et verktøy som brukerne kontrollerer og kan utnytte når det er hensiktsmessig.

Funksjonen der man kan samtale med lærebøker er et veldig interessant eksempel på hvordan KI-teknologi kan brukes i undervisningen. Her utnyttes språkmodellens store styrke, formuleringsevne, til å forklare og gi eksempler som er hentet fra en kvalitetssikret kilde. På denne måten vil responsen fra Hugin være vesentlig mer pålitelig enn hvis man hadde brukt en generisk tjeneste som ChatGPT. I tillegg til at responsen er mer pålitelig vil den også oppgi kilde og gi brukeren mulighet til å gå videre og lese mer om emnet i læreboka.

Samtaler med læreboka er bare et av mange eksempler på hvordan man kan utnytte dette til å lage gode innbyggertjenester eller verktøy til intern bruk.

## NoraLLM og andre språkmodeller
Fordelen med en egenutviklet KI-tjeneste som Hugin er at man i mye større grad kan tilpasse tjenesten til egne behov. Dette gjelder både funksjonalitet og innhold. En av de viktigste funksjonene i Hugin er at vi har tilgang til en norsk språkmodell, NoraLLM.

Nora er en familie med norske språkmodeller utviklet av språkteknologigruppen ved Universitet i Oslo (UiO), i samarbeid med blant annet Nasjonalbiblioteket, og er trent på norske tekster (bokmål og nynorsk). Til forskjell fra store språkmodelleer som GPT-4o, så er ikke Nora-modellen i Hugin en ferdigutviklet samtalerobot, som er laget for chat. Nora-modellen har som formål å vise hvordan en språkmodell som er trent på norske data kan skape tekst som bedre representerer norsk språk og kultur. I tillegg er mindre, åpne og spesialiserte modeller mer bærekraftige enn de virkelig store språkmodellene, fra de store multinasjonale teknologiselskapene.

### Bakgrunn
Nora-modellen i Munin, norllm-7b-warm-instruct, er en språkmodell med syv milliarder parametre. Antall parametre sier noe om hvor mange forbindelser en modell har lært, det som også kalles "parametrisk minne". Språkmodeller "trenes" på store mengder tekst, og Nora er trent på blant annet en samling norske tekster (bokmål og nynorsk) kurert av Najonalbiblioteket som heter Norwegian Collossal Corpus (NCC). Dette er store mengder data fra norsk offentlig sektor, samt norske tekster som er åpent og fritt tilgjengelige. Treningen av Nora-modellene er er gjort ved superdatamaskinen EuroHPC LUMI, i Finland, som er europas raskeste og den femte raskeste i verden. Modellene trenes også videre gjennom justeringer og det slippes jevnlig oppdaterte versjoner, som så tas inn i Munin.".